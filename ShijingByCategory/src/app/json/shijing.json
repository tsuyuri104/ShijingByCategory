{
    "Shijing": [
        {
            "title": "關雎",
            "poems": [
                "關關雎鳩、在河之洲。",
                "窈窕淑女、君子好逑。",
                "參差荇菜、左右流之。",
                "窈窕淑女、寤寐求之。",
                "求之不得、寤寐思服。",
                "悠哉悠哉、輾轉反側。",
                "參差荇菜、左右采之。",
                "窈窕淑女、琴瑟友之。",
                "參差荇菜、左右芼之。",
                "窈窕淑女、鍾鼓樂之。"
            ],
            "topic": [
                "祭祖"
            ],
            "liuyi": [
                "国风",
                "周南"
            ]
        },
        {
            "title": "葛覃",
            "poems": [
                "葛之覃兮、施于中谷。",
                "維葉萋萋、黃鳥于飛。",
                "集于灌木、其鳴喈喈。",
                "葛之覃兮、施于中谷。",
                "維葉莫莫、是刈是濩。",
                "為絺為綌、服之無斁。",
                "言告師氏、言告言歸。",
                "薄污我私、薄澣我衣。",
                "害澣害否、歸寧父母。"
            ],
            "topic": [
                "结婚出嫁",
                "想念父母亲"
            ],
            "liuyi": [
                "国风",
                "周南"
            ]
        },
        {
            "title": "卷耳",
            "poems": [
                "采采卷耳、不盈頃筐。",
                "嗟我懷人、寘彼周行。",
                "陟彼崔嵬、我馬虺隤。",
                "我姑酌彼金罍、維以不永懷。",
                "陟彼高岡、我馬玄黃。",
                "我姑酌彼兕觥、維以不永傷。",
                "陟彼砠矣、我馬瘏矣、我僕痡矣、云何吁矣。"
            ],
            "topic": [
                "想念你",
                "战争"
            ],
            "liuyi": [
                "国风",
                "周南"
            ]
        },
        {
            "title": "樛木",
            "poems": [
                "南有樛木、葛藟纍之。",
                "樂只君子、福履綏之。",
                "南有樛木、葛藟荒之。",
                "樂只君子、福履將之。",
                "南有樛木、葛藟縈之。",
                "樂只君子、福履成之。"
            ],
            "topic": [
                "祭祖"
            ],
            "liuyi": [
                "国风",
                "周南"
            ]
        },
        {
            "title": "螽斯",
            "poems": [
                "螽斯羽、詵詵兮。",
                "宜爾子孫、振振兮。",
                "螽斯羽、薨薨兮。",
                "宜爾子孫、繩繩兮。",
                "螽斯羽、揖揖兮。",
                "宜爾子孫、蟄蟄兮。"
            ],
            "topic": [
                "子孙繁衍"
            ],
            "liuyi": [
                "国风",
                "周南"
            ]
        },
        {
            "title": "桃夭",
            "poems": [
                "桃之夭夭、灼灼其華。",
                "之子于歸、宜其室家。",
                "桃之夭夭、有蕡其實。",
                "之子于歸、宜其家室。",
                "桃之夭夭、其葉蓁蓁。",
                "之子于歸、宜其家人。"
            ],
            "topic": [
                "结婚出嫁"
            ],
            "liuyi": [
                "国风",
                "周南"
            ]
        },
        {
            "title": "兔罝",
            "poems": [
                "肅肅兔罝、椓之丁丁。",
                "赳赳武夫、公侯干城。",
                "肅肅兔罝、施于中逵。",
                "赳赳武夫、公侯好仇。",
                "肅肅兔罝、施于中林。",
                "赳赳武夫、公侯腹心。"
            ],
            "topic": [
                "结婚出嫁",
                "子孙繁衍"
            ],
            "liuyi": [
                "国风",
                "周南"
            ]
        },
        {
            "title": "芣苢",
            "poems": [
                "采采芣苢、薄言采之。",
                "采采芣苢、薄言有之。",
                "采采芣苢、薄言掇之。",
                "采采芣苢、薄言捋之。",
                "采采芣苢、薄言袺之。",
                "采采芣苢、薄言襭之。"
            ],
            "topic": [
                "天下太平"
            ],
            "liuyi": [
                "国风",
                "周南"
            ]
        },
        {
            "title": "漢廣",
            "poems": [
                "南有喬木、不可休息。",
                "漢有游女、不可求思。",
                "漢之廣矣、不可泳思。",
                "江之永矣、不可方思。",
                "翹翹錯薪、言刈其楚。",
                "之子于歸、言秣其馬。",
                "漢之廣矣、不可泳思。",
                "江之永矣、不可方思。",
                "翹翹錯薪、言刈其蔞 。",
                "之子于歸、言秣其駒 。",
                "漢之廣矣、不可泳思 。",
                "江之永矣、不可方思 。"
            ],
            "topic": [
                "结婚出嫁",
                "单思病",
                "想念你"
            ],
            "liuyi": [
                "国风",
                "周南"
            ]
        },
        {
            "title": "汝墳",
            "poems": [
                "遵彼汝墳、伐其條枚。",
                "未見君子、惄如調飢。",
                "遵彼汝墳、伐其條肄。",
                "既見君子、不我遐棄。",
                "魴魚赬尾、王室如燬 。",
                "雖則如燬、父母孔邇 。"
            ],
            "topic": [
                "幽会",
                "单思病"
            ],
            "liuyi": [
                "国风",
                "周南"
            ]
        },
        {
            "title": "麟之趾",
            "poems": [
                "麟之趾、振振公子。",
                "于嗟麟兮。",
                "麟之定、振振公姓。",
                "于嗟麟兮。",
                "麟之角、振振公族。",
                "于嗟麟兮。"
            ],
            "topic": [
                "子孙繁衍"
            ],
            "liuyi": [
                "国风",
                "周南"
            ]
        }
    ]
}